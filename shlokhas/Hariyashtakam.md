### Hariyaashtakam

1. हरिर्हरति पापानि दुष्टचित्तैरपि स्मृत: ।
   अनिच्छयाऽपि संस्पृष्टो दहत्येवहि पावक: ॥ (१)

2. स गङ्गा स गया सेतु: स काशी स च पुष्करम् ।
   जिह्वाग्रे वर्तते यस्य हरिरित्यक्षर द्वयम् ॥ (२)

3. वाराणस्यां कुरुक्षेत्रे नैमिशारण्य एव च ।
   यत्कृतं तेन येनोक्तं हरिरित्यक्षर द्वयम् ॥ (३)

4. पृथिव्यां यानि तीर्थानि पुण्यान्यायतनानि च ।
   तानि सर्वाण्यशेषानि हरिरित्यक्षर द्वयम् ॥ (४)

5. गवां कोटिसहस्राणि हेमकन्या सहस्रकम् ।
   दत्तं स्यात्तेन् येनोक्तं हरिरित्यक्षर द्वयम् ॥ (५)

6. ऋग्वेदोऽथ यजुर्वेद: सामवेदोऽप्यथर्वण: ।
   अधीतस्तेन येनोक्तं हरिरित्यक्षर द्वयम् ॥ (६)

7. अश्वमेधैर्महायज्ञै: नरमेधैस्तथैव च ।
   इष्टं स्यात्तेन येनोक्तं हरिरित्यक्षर द्वयम् ॥ (७)

8.  प्राण प्रयाण पाथेयं संसार व्याधिनाषनम् ।
    दु:खात्यन्त परित्राणं हरिरित्यक्षर द्वयम् ॥ (८)

9.  बद्ध: परिकरस्तेन मोक्षाय गमनं प्रति ।
    सकृदुच्चारितं येन हरिरित्यक्षर द्वयम् ॥ (९)

10. हर्यष्टकमिदं पुण्यं प्रातरुत्थाय य: पठेत् ।
		आयुष्यं बलमारोग्यं यशो व्रुद्धिं च विदन्ति ॥ (१०)
	
11. प्रह्लादेन कृतं स्तोत्रं दु:खसागर शोषणम् ।
		य: पठेत्स नरो याति तद्विष्णो: परमं पदम् ॥ (११)
